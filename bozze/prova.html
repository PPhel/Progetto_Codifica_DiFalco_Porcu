<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lettera</title>
    <link rel="stylesheet" href="styles.css">
</head>
<body>
    <div class="letter-container">
        <p>Torino, 8 dicembre 1940.</p>
        <p>
            L'onda dei ricordi si scuote nei nostri cuori, si addolcisce il pianto del babbo e della mamma -mi perdonino l'uno e l'altra se l'affetto che portavo a quel loro povero figliolo mi è tanto ardito da penetrare per un momento nel segreto del loro dolore -rimane negli animi una pacata serenità.
        </p>
        <p>
            Eppure, di improvviso io non posso pensare al povero Ennio, senza che mi venga incontro la Sua figura come è nel ricordo più antico che serbo di Lui, quando a me si accompagnava conversando lungo i prati del Villair viva era la parola, arguta, pronta la risposta, ma in quei suoi occhi sereni si rifletteva come una grande calma; l'azzurra pace dell'alpe, quella pace che, assieme al volto paterno, cullò il Suo sguardo quando si chiuse alla grande ombra.
        </p>
        <p>
            Eppure è necessario io dica qui, nel chiuso di questa piccola bibliotechina, perchè il destino ha consentito a questo fanciullo di dare qui la prove più complesse, più ardue della Sua maturità precoce.
        </p>
        <p>
            Questa bibliotechina fu inaugurata la sera di Channuccà di diciotto anni or sono, quando il piccolo Ennio -come ci disse la Signorina Treves- era un buffo rosol trotterellante per le vie di Morgex. Fondata da uomini volenterosi perchè divenisse un modesto centro di studi dove i giovani ritrovassero nella storia dei nostri padri la ragione del loro essere di Ebrei, dalla Università popolare ebraica, passò alla Associazione giovanile, da questa passò poi ai giovani dell'Honeng Shebàth, e da essi finalmente passò ai giovanissimi.
        </p>
        <p>
            Giovanissimi? ecco: diceva Ennio in quest'aula, commemorando il Purim di quest'anno quasi a saggiare sé e gli amici della felice accusa di
        </p>
    </div>
</body>
</html>
